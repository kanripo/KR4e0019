# -*- mode: mandoku-view; -*-
#+TITLE: 柘軒集
#+DATE: 2015-08-25 00:16:26.329521
#+PROPERTY: ID KR4e0019
#+PROPERTY: BASEEDITION WYG    
#+PROPERTY: JUAN 卷一
<pb:KR4e0019_WYG_001-1a>¶
欽定四庫全書¶
　柘軒集巻一¶
　　　　　　　　　　　　明　凌雲翰　撰¶
　四言短句¶
　　扇面畫竹¶
故人清風美人明月胡為来哉君子之節¶
　四言長句¶
　　郭景諒畫¶
<pb:KR4e0019_WYG_001-1b>¶
月來中天琴聲以和爰有君子于焉詠歌松風遞清石¶
泉流響顧瞻白雲入我遐想有道之裔嫓美林宗假此¶
圖畫像此從容雲月無窮松泉有待善琴勿鼓萬境斯¶
在¶
　　旭齋詩(有叙/)¶
　　　旭齋劉景儀之自號也有昭明之義錢塘凌雲¶
　　　翰朂之以詩云¶
九日為旭羿不能射荒唐之言孰有知者旭日始旦出¶
<pb:KR4e0019_WYG_001-2a>¶
自東方君子昭徳如彼朝陽以誠而傾類葵與藿日入¶
日出我息我作惟劉氏子志扵髙明爰有齋居以旭自¶
名日新又新用之曷匱其休以徳其拙以偽我作此詩¶
惟明自資孰傳草聖為汝書之¶
　五言絶句¶
　　畫梅二首¶
老枝如屈鐵陡覺數花新若露真消息能令大地春¶
吐花當暮景結實待炎風無限調和意都歸筆硯中¶
<pb:KR4e0019_WYG_001-2b>¶
　　四皓圖¶
松下紫芝曲宫中鴻鵠歌誰知四皓力還比酇侯多¶
　　松雪圗為呉以道賦¶
雲閒常盡日松老不知年甚似匡廬下開亭待謫仙¶
　　太白像¶
正爾吟秋浦如何謫夜郎尚疑顔色在落月滿空梁¶
　　東坡像¶
雨笠有時借雪堂從此閒眉山秋夜月清影在人間¶
<pb:KR4e0019_WYG_001-3a>¶
　　宋授之所畫扇¶
樓擁千章木山横一段雲夕陽遮不盡猶照白鷗羣¶
　　雨竹扇面¶
月滿瀟湘浦移舟試一過如何今夜雨重聴竹枝歌¶
　　畫(二首/)¶
新居鑑湖曲爛漫藉花開留得舟行路頻看載酒来¶
不是王猷宅如何竹樹幽山隂夜来雪有興也回舟¶
　　為林子山題王叔明所作羌山隠居圖¶
<pb:KR4e0019_WYG_001-3b>¶
詩人頭未白又欲隠羌山好把無聲意先傳滿世間¶
　　畫紅梅(二首/)¶
江縣春光早紅梅却放遲是誰拈彩筆寫得向陽枝¶
林下藐姑射山中萼緑華駐顔無别藥一味服丹砂¶
　　俞文輔竹石¶
怪石𤣥雲立脩篁翠雨埀雖非與可筆消得子瞻詩¶
　　雲松觀瀑圖¶
懸崖見飛瀑界破一天秋松密雲深處巢居在上頭¶
<pb:KR4e0019_WYG_001-4a>¶
　　竹枝二鳥圖¶
二鳥占叢竹喧啾春雨時朝陽有鳴鳳棲老碧梧枝¶
　　枯木立雀圖¶
木杪怜孤雀蓬蒿亦可依好扵生處樂何用履危機¶
　　䑕銜蘆菔圖¶
太倉多積粟任汝穴其間何事銜蘆菔生紅破一班¶
　　墨竹扇面(二首/)¶
剪得青鸞尾凉隂忽被分山風一披拂掃動石壇雲¶
<pb:KR4e0019_WYG_001-4b>¶
山幽多美竹不畏雪霜寒好共叢生桂移来月裏㸔¶
　　髙士謙竹石¶
翠雨何曾濕蒼雲本自低湘山不可到轉覺望中迷¶
　　墨菊¶
誰冩鵞毛菊全開或半開露華如許濕都向墨池來¶
　　鈎勒竹為沈景王賦(二首/)¶
鈎勒篔簹葉渾疑雪壓枝全勝東老壁詩寫石榴皮¶
孤竹生来瘦揮毫欲動揺雙溪風月夜想像沈郎腰¶
<pb:KR4e0019_WYG_001-5a>¶
　　畫扇(二首/)¶
水濶秋光變鄉心在客船髙樓見紅袖詩意寫樊川¶
三泖有佳處孤舟無定居秋風紈扇底歸興起鱸魚¶
　　題李淵之所藏裴日英翠竹黄花圖(淵之乃鐵鎗/軍之子也)¶
翠竹閒旌節黄花老珮環玉闗秋夢㫁紙上看南山¶
　　為李淵之題張師䕫所作二圖(二首/)¶
石好竹亦好營丘到薊丘無端閒草木相與鬪清幽¶
脩竹比君子好山如故人先生歸栗里無復見清新¶
<pb:KR4e0019_WYG_001-5b>¶
　　姚江放舟圖¶
一雨衆山緑姚江春水生雲林回首處方覺去舟輕¶
　　琴¶
膝上横焦尾何人識正音汾亭空有操不及杏壇吟¶
　　書¶
僧舎蘭亭帖蕭郎取得還昭陵一片墨依舊出人間¶
　　方季長紅梅翠竹二圖(二首/)¶
江縣紅梅放雪中先滿春杏園消息近為報探花人¶
<pb:KR4e0019_WYG_001-6a>¶
為愛新梢緑呼童竟䕶持他時霜雪操總是出牆枝¶
　　劉伯倫像¶
痛飲日操巵朝昏總不知却嫌猶未達荷鍤使人隨¶
　　李太白像¶
被酒出金鑾宫袍尚未乾屋梁今夜月顔色夢回看¶
　　畫¶
白鶴行先逺追隨倦小童囊琴何用解倚杖聴松風¶
　　漁村暮景圖¶
<pb:KR4e0019_WYG_001-6b>¶
鴉亂暮林近鱸肥秋水深江南無限好圖畫亦闗心¶
　　葉本蕃扇上竹石¶
石林春色晚老節有清芬待得兒孫長抽梢盡入雲¶
　　蕉石圖¶
石畔芭蕉葉經霜便不留偶傳方子筆冝夏亦宜秋¶
　　懸崖梅圗¶
懸枝生筆底春色亂紛紛疑把孤鸞尾巔崕掃白雲¶
　　鄭敬常畫扇¶
<pb:KR4e0019_WYG_001-7a>¶
逺嶼連沙渚西風滿客船獨憐江上月今夜向人圓¶
　　宋授之所作美人欠伸圖¶
春日深宫靜閒觀女史箴倦来俄起立蝴蝶下庭心¶
　　楊妃春睡圗¶
倦舞霓裳曲曾教枕簟開可憐魂夢短不到蜀闗回¶
　　海棠風燕圖¶
社日來雙燕低徊拂畫簷海棠風不定誰為捲珠簾¶
　　四景圖(四首/)¶
<pb:KR4e0019_WYG_001-7b>¶
驢背敲詩去溪橋有路通花村茅店小春日酒旗風¶
偶看雲起處指㸃隔溪山莫問凉多少能令羽扇閒¶
遥山淡秋色總被草堂分籬外涓涓水流来半是雲¶
山村風雪夜犬吠有人歸不道梅花冷懸燈掩竹扉¶
　　四鷹圖¶
曠野秋先肅鴐鵞見一羣老拳猶健在擊透㡬重雲¶
錦架絲縧舊羇縻氣轉雄草間狐兔盡飽食待秋風¶
飽颺饑則附物欲一天機㑹有長風便冲霄試一飛¶
<pb:KR4e0019_WYG_001-8a>¶
立臂從秋獮穿雲得羽毛持將獻天子應不負㣲勞¶
　　瀟湘八景圖為鎦養愚賦¶
　　　瀟湘夜雨¶
巴山一夜雨剪燭話西牕何似瀟湘浦孤帆宿大江¶
　　　逺浦歸帆¶
江頭晚風急颯颯片帆秋極浦蒼茫外何人獨倚樓¶
　　　煙寺晚鐘¶
漠漠長煙際鐘鳴寺已昏山僧歸去晚和月扣松門¶
<pb:KR4e0019_WYG_001-8b>¶
　　　洞庭秋月¶
月色秋逾好波澄影更深有人横鐵笛驚起老龍吟¶
　　　平沙落雁¶
相逐雲間侣翩翩落逺沙晚風吹不㫁愛此一行斜¶
　　　漁村晚照¶
緑樹村村暗黄茆處處低漁翁貪落照晒網屋簷西¶
　　　山市晴嵐¶
山氣不成雨曉晴人趂虚相逢盡相識大半是樵漁¶
<pb:KR4e0019_WYG_001-9a>¶
　　　江天暮雪¶
江樹晚糢糊前村認有無不須摩詰畫已似輞川圗¶
　　俞文輔墨竹¶
文同本進士家有篔簹谷所以俞省元胸中出淇澳¶
　　扇面畫梅¶
團扇寫横枝英華可含咀誰知江南春消盡人間暑¶
　　梨花雨鳩圖¶
年年寒食節院落梨花吐何處鵓鳩鳴紗窓夜来雨¶
<pb:KR4e0019_WYG_001-9b>¶
　　浦長源林亭逺岫圖¶
崇山千仞餘歴覽不盈尺亭中人未來煙霞日朝夕¶
　　畫(二首/)¶
山雨忽開霽溪流遶茆屋時有濯纓人雲端看飛瀑¶
饑禽值㳺蜂欲啄屢張口那知挾彈兒林間候之久¶
　　春望¶
西望北髙峰南瞻東海水不是登呉山那知春萬里¶
　　剡西八景為開明空相寺僧華月江賦(同年王/好問求)¶
<pb:KR4e0019_WYG_001-10a>¶
　　　烏石卧雲¶
青天墮𤣥雲萬古収不起毋勞一㸃頭已悟三生理¶
　　　南軒進月¶
月到南軒外中庭可一方開門纔放入滿室白毫光¶
　　　梅林逗隂¶
緑隂坐晝寒林深不知路子熟定何時山中雨如霧¶
　　　竹窻挹秀¶
三面連髙竹蒼凉晝亦迷道人參玉版窗下說曹溪¶
<pb:KR4e0019_WYG_001-10b>¶
　　　眺白凭闌¶
凭闌見西山滿目青歴歴太白如可招三弄梅花笛¶
　　　臨清滌硯¶
硯垢須頻滌何如只洗心纎塵渾不染頑石變黄金¶
　　　雙桂秋芳¶
西方金粟身儷立雙林下給園無秋風布地却非假¶
　　　孤竹晚翠¶
嵗晚歸来日蒼枝忽轉東神龍能䕶法日夜吼天風¶
<pb:KR4e0019_WYG_001-11a>¶
　六言¶
　　畫(七首/)¶
尋源幽澗長徃倚杖斜陽未還橋下潺潺春水和雲流¶
出空山¶
春日村村花柳人家處處桑麻小艇却尋溪轉好山不¶
用雲遮¶
小艇東去西去長江朝流暮流笑入蘆花深處清風明¶
月悠悠¶
<pb:KR4e0019_WYG_001-11b>¶
問訊南屏隠者草堂竹樹誰栽昨夜何時雨過山禽㡬¶
個飛來¶
長松落落千丈大厦渠渠萬間應笑樗材擁腫等閒空¶
老深山¶
童子擕缾沽酒僕夫汲水煎茶坐對青山捫蝨不妨終¶
老烟霞¶
石上悠然獨坐空山誰與相親滿目長松流水安知不¶
是佳賓¶
<pb:KR4e0019_WYG_001-12a>¶
　　髙士謙墨竹(四首/)¶
隂濃愈覺重叠翠濕何曽動揺静裏試聽餘韻評来清¶
勝芭蕉(右雨竹/)¶
新篁觧籜春盡畏日移隂晝長一枕南薫破夢時聞粉¶
節吹香(右晴竹/)¶
紫極宫中暫宿黄陵廟下曾行一夜洞庭木落打窓都¶
是秋聲(右風竹/)¶
天寒翠袖正薄月滿瓊林又新祇恐鳳凰巢冷截筩吹¶
<pb:KR4e0019_WYG_001-12b>¶
轉陽春(右雪竹/)¶
　　畫梅¶
亂挿繁花晴昊不禁冷蕊疎枝江樹垂埀又發無聲總¶
是新詩¶
　　雙松獨步圖¶
高士清癯比鶴長松夭矯猶龍如在山隂道上經行萬¶
壑千峰¶
　　墨竹(髙士謙作王好問王之/志學有序故三詩及)¶
<pb:KR4e0019_WYG_001-13a>¶
筆下篔簹有谷胸中清濁成川為問湖州老可何如赤¶
壁坡仙¶
山童偶敲茶臼野老閒歌竹枝明月不離襟袖好風都¶
在蒲葵¶
墨君寫以老可石丈拜之米顛何似王維髙適一時詩¶
畫同傳¶
　　枯木竹石¶
脩篁美如君子古木秀似衰翁頼有米家石丈揮毫正¶
<pb:KR4e0019_WYG_001-13b>¶
待南宫¶
　七言絶句¶
　　林子山畫¶
　　　春山趣㳺¶
蹇驢隨意踏蒼苔行到溪橋首重回想得山家春尚早¶
過牆桃李未全開¶
　　　秋江意釣¶
雨過磯頭流水香水深更放釣絲長分明一段江南意¶
<pb:KR4e0019_WYG_001-14a>¶
楓葉蘆花共夕陽¶
　　沈思禮畫(二首/)¶
漁在江湖樵在林相逢肯信有機心沙鷗尚未能忘我¶
飛過雲山不可尋¶
隔水樓臺映翠㣲山桃風暖欲花飛一溪春水深無際¶
却被詩人載得歸¶
　　楊生溪居圖¶
滿眼溪山罨畫開草𤣥亭子半荒苔如何祗寫漁家意¶
<pb:KR4e0019_WYG_001-14b>¶
不及扁舟載酒來¶
　　閻仲彬墨菊¶
立本丹青不自誇戯拈秃筆寫秋花祗疑風雪重陽日¶
夜訪柴桑處士家¶
　　次徐總制韻¶
柳繞沙堤花繞城千門萬戸賞春晴誰知畫㦸凝香處¶
人與湖山一様清¶
燕子來時花滿城海棠絲雨半籠晴行人最愛西湖水¶
<pb:KR4e0019_WYG_001-15a>¶
流入官河也自清¶
　　孫生二畫¶
　　　槐安國¶
大槐為國竟如何夢境渾如世事多老我久無名利念¶
笑看行蟻上南柯¶
　　　竹葉舟¶
長安流落嘆途窮一葉歸舟便向東咫尺圖中能縮地¶
祗疑山叟是壺公¶
<pb:KR4e0019_WYG_001-15b>¶
　　　破窑圖¶
日暮歸來雪已深破窑無奈夜沉沉誰知撥盡寒爐火¶
鍊出經綸一片心¶
　　　美人易履墨菊¶
寫到黄花韻更髙墨池秋水染鵞毛幽香一掬誰分得¶
知是并州快剪刀¶
　　春色¶
寒不能生暖不消融融轉覺望中遥東皇富貴誰能識¶
<pb:KR4e0019_WYG_001-16a>¶
盡把黄金鑄柳條¶
　　草堂圖¶
錦江玉壘入霜毫亦有人家䕃白茅道是草堂元未信¶
祗因梅柳是西郊¶
　　賈島推敲圖¶
蹇驢隨處恣遊遨京兆相逢即定交看取古人三百首¶
工夫原不在推敲¶
　　西湖漁者¶
<pb:KR4e0019_WYG_001-16b>¶
家住錢塘西子湖釣竿㡬度拂珊瑚扁舟載月歸來晚¶
不覺全身入畫圖¶
　　釣臺圖¶
夷恵真為百世師先生髙節亦如之只將立懦亷頑意¶
九鼎分明重一絲¶
　　訪唐丹崖留飲¶
故人相見話襟期草草杯盤近午時莫道越鄉風味薄¶
香醪如蜜菜如絲¶
<pb:KR4e0019_WYG_001-17a>¶
　　為朱大理賦墨梅寓丹家意以大理明此故求正¶
　　　云(四首/)¶
剝盡羣隂見一陽千花萬蕊總包藏筆頭㑹得先天意¶
寫出寒花朶朶香¶
知白全資守黑功一花便與萬花同要知玉兔翻身處¶
春滿乾坤六六宫¶
雨熟金丸萬萬株黄中通理及肌膚此花自是真鉛汞¶
却倩仙毫作藥爐¶
<pb:KR4e0019_WYG_001-17b>¶
真水元從火裏來等閒相過即胚胎檀心玉蕊分明見¶
莫作黄芽白雪猜¶
　　王本初小像¶
童子穿雲得紫芝仙翁倚杖聴黄鸝香風兩袖歸來晚¶
正是松花落粉時¶
　　總司牛宴鄭都司以所和徐總制詩見示因次其¶
　　　韻(二首/)¶
梅子黄時雨氣涼金爐不㫁爇沉香座中總是朝天客¶
<pb:KR4e0019_WYG_001-18a>¶
曽醉君門白玉觴¶
水晶簾捲午風凉薝蔔花開樹樹香獨有總戎偏好客¶
擬傾江海入壺觴¶
　　楊妃春睡圖¶
天生禍水滅炎精能使君王萬乘輕不獨昭陽有飛燕¶
玉環沉醉在華清¶
沉香亭北好風光春色無端屬海棠縱使胭脂變成雪¶
莫教一片到漁陽¶
<pb:KR4e0019_WYG_001-18b>¶
温泉浴罷力猶疲睡足春風總不知香冷馬嵬坡下土¶
令人愁誦北征詩¶
三十六宫春晝長楊花撲帳暖生香美人畢竟成黄土¶
不及雙了識玉皇¶
　　觀奕圖為夏伯玘作¶
春雨春風長紫芝山中日月自推移斧柯爛在松隂下¶
知換人間㡬局棋¶
　　畫菜¶
<pb:KR4e0019_WYG_001-19a>¶
風露含滋挾土膏肥甘渾不讓溪毛丹青貎得田園意¶
絶勝春前帶雪挑¶
　　何彦恭觀奕圖¶
山風吹瀑濺寒雲雞犬遥聞路不分松下仙翁清似鶴¶
抱琴歸去禮茅君¶
　　松¶
山風吹日晝隂隂㡬見松花落逺林總使棋枰能換世¶
仙人那得有機心¶
<pb:KR4e0019_WYG_001-19b>¶
　　翠竹緑梅圖¶
絳服仙人跨翠鸞御風乘月下瑶壇畫圖誰為開生靣¶
留與蒼官共嵗寒¶
　　青山白雲圖¶
柴門無逕小橋低緑樹隂隂雨後齊却笑白雲閒不得¶
也隨流水過溪西¶
　　江山髙逺圖為馬憲章賦¶
萬里江山萬里舟烟雲竹樹逺相繆何人寫出無窮意¶
<pb:KR4e0019_WYG_001-20a>¶
似憶當年太史遊¶
　　為楊子東題竹石扇靣¶
歌罷南風解愠詩含毫長想鳳來儀明時又見簫韶作¶
留取蒼崕碧玉枝¶
　　陳居中女獵圖¶
獵事應難屬女工院人名盡説居中蛾眉狐媚唐家婦¶
逐鹿何曽用角弓¶
　　李思訓並騎圖¶
<pb:KR4e0019_WYG_001-20b>¶
美人如玉馬如雲悞却開元萬乘君不寫班姬辭輦意¶
畫師空説李將軍¶
　　劉文質松溪小像¶
為聴松風直過溪長琴分與小童擕白雲不隔天台路¶
千樹桃花一鳥啼¶
　　宋授之鍾馗小妹圖¶
戲擔雙鬼當雙魚小妹停肩雪霽初莫道丹青資一笑¶
人間物物是苞苴¶
<pb:KR4e0019_WYG_001-21a>¶
　　洗馬圖¶
層冰蹙裂度交河天馬誰能更作歌却憶少陵詩思好¶
萬蟬鳴處晚凉多¶
　　墨梅¶
兩蕊三花便可人分明筆底有陽春平生一㸃和羮意¶
不到中書未是真¶
　　畫紅梅¶
漫傳丹桂冠西風文彩重教下筆同誰信嵗寒冰雪後¶
<pb:KR4e0019_WYG_001-21b>¶
花中還有狀元紅¶
　　畫(四首/)¶
溪山花柳鬬清妍㡬度春來放酒船畫裏生綃無一尺¶
為誰展盡白鷗天¶
扁舟與客共遊遨風月無邊入彩毫長為江山増感慨¶
後前兩賦類莊騷¶
柳隂樓閣又清和拂曉薰風入扇羅女伴相呼知有約¶
水邊亭子看新荷¶
<pb:KR4e0019_WYG_001-22a>¶
山寺風烟一半遮水香知是落松花青鞋布襪曽來徃¶
不記雲門與若耶¶
　　畫扇面¶
青天飛鷺柳鳴鶯萬里橋頭杜甫情何似合歡紈扇裏¶
一聨詩句却無聲¶
　　龔翠巖所畫煎茶索句圖¶
玉川和靖總清標煮茗吟梅共寂寥時世不同人物似¶
正如雪裏見芭蕉¶
<pb:KR4e0019_WYG_001-22b>¶
　　畫(二首/)¶
雲白山青萬古春桃花屋底讀書人扁舟忽有東来客¶
笑指飛流得句新¶
閒裏琴書白日長㟁花相接水花香橋東信馬吟詩客¶
不是若耶逰冶郎¶
　　道原為慧公賦¶
著意窮原莫外求隨波逐浪是凡流泠泠一勺誰能識¶
又在曹溪最上頭¶
<pb:KR4e0019_WYG_001-23a>¶
　　九日前二日陳子善送酒并詩一絶因用其韻以¶
　　　謝(二首/)¶
秋叢繞舎罇無緑九日風光不稱貧不信柴桑千載後¶
東籬重見白衣人¶
青州從事聲名重過我蓬門不厭貧白菊花前上弦月¶
㑹須對飲作三人¶
　　雪中騎驢圖¶
山聳寒肩覔句勞蹇驢衝雪尚遊遨野橋莫道闗清思¶
<pb:KR4e0019_WYG_001-23b>¶
不及袁安卧最髙¶
　　沈煒扇上竹¶
昔人種竹繞東村雨後曾看長子孫春夢覺來紈扇在¶
曉風凉月重銷魂¶
　　宋復古畫¶
老知書畫益人多奈此無情嵗月何欲識營丘平淡意¶
髙堂秉燭看岷峨¶
　　或送菊與周元亮先生因以詩索之¶
<pb:KR4e0019_WYG_001-24a>¶
秋風籬落謾徘徊那得黄花大似杯誰送草庭三四朶¶
可能分寄一枝來¶
　　髙士謙所畫烟竹¶
江上秋隂生暮寒平林渾似老年看九疑靄靄雲深處¶
更得詩人眼界寛¶
　　裴日英水墨蓮塘四禽圖¶
香銷太液錦雲空長使詩人憶逺空青鳥不来仙仗逺¶
露盤無力倚秋風¶
<pb:KR4e0019_WYG_001-24b>¶
　　䑕銜蘆菔圖¶
學圃經年不憚勞野人生意滿東臯種來蘆菔從教喫¶
懶用隨身却䑕刀¶
　　墨梅¶
姑射仙人冰雪肌夜乘明月訪瑶池自憐綽約誰能見¶
却被龍香道士知¶
　　元夕聨句¶
雨過天街月色新樓臺燈火照陽春盍簮頼有諸公子¶
<pb:KR4e0019_WYG_001-25a>¶
總是東風得意人¶
　　傲窻詩巻¶
偶向南窓倚暮秋寄情寧復傲公侯誰知容滕無多地¶
髙似元龍百尺樓¶
　　為安道題墨竹¶
何事清風滿剡溪琅玕長得與雲齊此君若得王猷見¶
興盡應須為品題¶
　　梁大用所作青松紅梅二畫(二首/)¶
<pb:KR4e0019_WYG_001-25b>¶
仙舘長松老更竒過門曽見出牆枝誰傳月下蛟龍影¶
應有風雷起硯池¶
占得魁名即賜緋調羮心事尚依依玉堂别有如椽筆¶
更待春風為發揮¶
　　方季長所作梅竹(二首/)¶
竹裏梅花巧耐寒正如紅袖倚闌干詩翁傳得春風面¶
曾在家山别墅看¶
竹傳唐帖雙鈎法梅效徐家没骨圖誰道茂林春已暮¶
<pb:KR4e0019_WYG_001-26a>¶
不知春色在西湖¶
　　淵明像¶
兩晋文章在此翁陽秋都寄杖藜中詩人祇寫歸來意¶
不道閒情似國風¶
　　畫¶
草堂築得傍林丘溪友相過即放舟翻愛白雲如畫意¶
終朝長在碧山頭¶
　　沈養性畫¶
<pb:KR4e0019_WYG_001-26b>¶
長虹如瀑蠣如山萬竹深藏屋數間夜半秋聲最堪聴¶
抱琴來此不須還¶
　　鬼獵圖¶
飛鷹走狗獵山坡狐兔全驅入網羅不有唐家鍾進士¶
人間魑魅更應多¶
誰遣馗翁作鬼雄形容彷彿記唐宫山林川澤今無此¶
轉憶先王鑄鼎功¶
虚耗驅除若羽毛開元天子賜藍袍空令鬼物持戎器¶
<pb:KR4e0019_WYG_001-27a>¶
不管雄狐向窟嘷¶
　　渭川烟雨圖¶
渭川曽見竹青青和雨和煙畫杳冥不似九疑雲霧隔¶
空教瑶瑟怨湘靈¶
　　牧牛圖¶
桃林地瘠奈牛何此日周王已止戈芳草平原春萬里¶
牧童能唱太平歌¶
　　赤壁圖¶
<pb:KR4e0019_WYG_001-27b>¶
江水春流赤壁孤曹瞞曽此戰周瑜山川不逐英雄去¶
却被坡仙入畫圖¶
　　滕王閣¶
畫棟朱簾雲雨間朝看南浦暮西山風帆不送詩人到¶
髙閣臨江亦等閒¶
　　裴日英墨菊¶
披圖便欲醉秋光映竹幽花似有香昨日山中新酒熟¶
先生閉戸作重陽¶
<pb:KR4e0019_WYG_001-28a>¶
　　秋山漁隠圖為方仲敏賦¶
秋色都從㸃染成白雲紅樹故山情溪漁釣得歸來後¶
卧聴松窗瀑布聲¶
　　林子山詩意扇面¶
門前春水碧如苔不見鷗來見鶴來翻意㫁橋曽喚渡¶
滿身花雨盪舟回¶
　　錢宗文扇¶
呉淞江上見秋風水色山光下筆同聞道四腮鱸最美¶
<pb:KR4e0019_WYG_001-28b>¶
㡬時歸去作漁翁¶
　　為沈景玉題髙士謙所作烟雨萬竿圖(沈號/東林)¶
影薄猶疑翠袖寒東林日暮憶曽看渭川千畆誰能寫¶
烟雨空濛千萬竿¶
　　髙士謙竹石扇面¶
何處參差舞翠鸞瑶臺明鏡上雲端如今織女支機石¶
也被姮娥借得看¶
　　林子山畫菜上有蝸牛故及之¶
<pb:KR4e0019_WYG_001-29a>¶
曉畦春雨細如毛菜本青肥挾土膏葉㡳蝸牛曽濕久¶
詩人猶欲刺升髙¶
　　漁隠圖¶
漁者雖多屢數難磻溪彷彿到嚴灘東都名教西周業¶
不枉人間把釣竿¶
　　杏花暮雨圖¶
杏花庭院暮寒多酒醒其如客思何絳蠟燒殘猶覔句¶
不知春雨濕漁蓑¶
<pb:KR4e0019_WYG_001-29b>¶
　　畫魚¶
誰寫羣魚入畫圖相忘渾似在江湖詩人忽作豐年夢¶
還有宣王考牧無¶
　　為楊復初題秋江歸雁圖仍次其韻¶
不為蓴鱸苦憶歸緇塵惟恐上人衣欲知此日思親意¶
長似征帆帶雨飛¶
　　錢舜舉二菊(二首/)¶
露華如酒曉淋漓醉色和秋上别枝若使羅虬重有作¶
<pb:KR4e0019_WYG_001-30a>¶
此花端合比紅兒¶
盡道西施類玉環多因醉裏認容顔館娃宫與華清似¶
都在秋風十二鬟¶
　　裴日英墨菊¶
濃墨淋漓寫折枝便從紙上見東籬玉蟾分得南陽水¶
一夜秋香滿硯池¶
　　鄒汝舟畫¶
童子言師去未還採芝多在白雲間誰知流水桃花外¶
<pb:KR4e0019_WYG_001-30b>¶
更有髙人卧碧山¶
　　青山白雲圖¶
何處青山無白雲毎来松頂便氤氲兒童不識飛揚意¶
剛道摩霄是鶴羣¶
　　二仙圖¶
松枯石爛自春秋澗水依然晝夜流要覺仙人忘世意¶
未應鍾吕勝巢由¶
　　墨梅¶
<pb:KR4e0019_WYG_001-31a>¶
毎愛髙人楊補之小忩横幅寫疎枝繁花亂挿當晴昊¶
勝似黄昏月上時¶
　　方季長畫¶
家山移在畫圖間桑柘連村水一灣知是方干髙隠處¶
白雲長為䕶柴闗¶
　　芙蓉獅犬圖¶
太液芙蓉秋苑深閒看雙犬吠花隂旅獒寫出忠君意¶
未必丹青識此心¶
<pb:KR4e0019_WYG_001-31b>¶
　　劉耀卿雪景¶
健步尋梅逺未還無端詩思滿溪山洛陽更有多風雪¶
獨有髙人晝掩闗¶
　　墨梅¶
容裏俄驚嵗又殘燕山十月雪花寒江南驛使無消息¶
却把春光紙上看¶
　　輞川别業詩意¶
夏木軒窗瞰水田黄鸝白鷺總堪憐那知詩到無聲處¶
<pb:KR4e0019_WYG_001-32a>¶
能使髙人憶輞川¶
　　松雪翁蘭蕙(二首/)¶
幹宻花疎更作叢深林空谷自春風王孫去後多芳草¶
零落餘香繭紙中¶
翠轉光風百里餘呉興畫法宛如書凄凉九辯無人誦¶
空憶中庭雪霽初¶
　　柯敬仲墨竹¶
聞韶曽見鳳来儀回首蒼梧又一時寫出竹枝歌外意¶
<pb:KR4e0019_WYG_001-32b>¶
楚雲湘水不勝悲¶
　　馬虚中剡溪圖¶
清興都生眺望間放舟溪上又空還道人筆㡳天機熟¶
盡把雲山變雪山¶
雞黍交情不可違如何興盡便空歸詩人偶寫胸中趣¶
肯道溪山有是非¶
　　鍾馗¶
栁梢風轉不多寒薄雪初消露未乾應笑髯翁殊矍鑠¶
<pb:KR4e0019_WYG_001-33a>¶
也隨春色上長安¶
　　王元章墨梅併次詩韻¶
山隂陳迹老莓苔為探梅花踏雪来傳得一枝溪上景¶
眼明相見亦驚猜¶
　　吳以道扇¶
清溪雨過晚漁蓑倒坐船頭逸興多只有好山看不厭¶
又隨圖畫入輕羅¶
　　髙士謙竹石¶
<pb:KR4e0019_WYG_001-33b>¶
秋色分毫待客揮雲根烟篠巧相依夢回記得吹笙處¶
倒跨青鸞月下歸¶
　　畫梅紙扇¶
剡藤湘竹付良工撲蝶輕羅巧與同雖向炎天寫梅蕊¶
仁風都在動揺中¶
　　為潘晉之題忠孝圖¶
石畔葵萱總著花黄金杯側注丹砂艾宣筆意誰傳得¶
孝子忠臣在一家¶
<pb:KR4e0019_WYG_001-34a>¶
　　畫梅¶
花縱繁時影亦疎瑶臺和月夜模糊何人識得春風面¶
収拾餘香入畫圖¶
　　為夏節題子昻畫白馬¶
十二天閑爛錦雲世人専美五花文吳門匹練呉興筆¶
一出能空冀北羣¶
　　倦繡圖¶
纂組猶能害女功倦容誰為寫東風空知想像唐宫事¶
<pb:KR4e0019_WYG_001-34b>¶
繡出楊家一捻紅¶
　　墨菊¶
鵞毛剪得墨淋漓香滿秋風洗硯池畫法若從書法入¶
趙昌應也學羲之¶
　　王叔明畫次張一笑韻¶
髙人自是愛林泉毎向山中枕石眠今日偶然溪上去¶
松風吹轉橛頭船¶
　　竹石扇面¶
<pb:KR4e0019_WYG_001-35a>¶
雨細珊瑚晚未乾秋聲一葉滿西闌何人手把青鸞尾¶
掃退浮雲看廣寒¶
　　畫棘叢白頭翁¶
鳥中亦有白頭翁底事卑棲向棘叢不道朝陽孤鳳好¶
飛鳴原只在梧桐¶
　　畫(并序/)¶
　　　髙讓士謙為予作枯木竹石并題其上余遍索¶
　　　交逰得十四人終之以余詩凡十六首二畫共¶
<pb:KR4e0019_WYG_001-35b>¶
　　　三十二首披圖則存沒如見庶㡬篤友道云張¶
　　　昱光弼則廬陵人也王裕好問陳曄宗亮則山¶
　　　隂人也朱誼仲誼則維揚人也章師孟季醇則¶
　　　嚴陵人也浦源長源則勾吳人也周昉元亮則新¶
　　　城人也張輿行中則崇徳人也王立本宗則金¶
　　　華人也王謙自牧楊明復初俞友仁文輔王正¶
　　　道子宗萬振文逺則皆錢唐人也洪武丁巳秋¶
　　　八月初吉題¶
<pb:KR4e0019_WYG_001-36a>¶
枯樹婆娑近竹叢欲将心事託春風江南庾信今頭白¶
不為愁多賦未工¶
抱畫求題莫厭頻好詩比竹更清新坐来不待風敲户¶
滿眼相看是故人¶
　　柯敬仲竹為陳常仲賦¶
奎章閣下日談經曽寫幽姿上御屏雲暗蒼梧清淚盡¶
空教瑶瑟怨湘靈¶
　　徐子方竹¶
<pb:KR4e0019_WYG_001-36b>¶
　　　昌化縣訓導章景文以圗經事至杭事竣將還¶
　　　子方寫竹以贈吾友周元亮俾題其上¶
蝌蚪曽聞寫汗青先生又復理圖經故人贈竹縁何事¶
要使清風滿笏庭¶
　　徐希傑二色梅圖(二首/)¶
酒痕暈透雪肌膚紅影春園見一株好似石家金谷裏¶
戯將如意擊珊瑚¶
疎影曽看上薄紗揮毫落紙便横斜驪珠一顆誰探得¶
<pb:KR4e0019_WYG_001-37a>¶
散作東風滿樹花¶
　　松雲生為周元亮作露華清曉圖同張一笑方竹¶
　　　居俞紫芝題其上¶
愛菊淵明後鮮聞濓溪孫子况能文露華清曉凉如許¶
濕却松門一段雲¶
　　李景中待月延桂圗¶
䦨倚西風月未生露凉轉覺桂香清詩成月在桂花上¶
此景如何畫得成¶
<pb:KR4e0019_WYG_001-37b>¶
　　為徐子方題徐熈杏花青鳥¶
春色分紅閙别枝寫生誰復似徐熈露華不在金莖上¶
青鳥飛来也自疑¶
　　方方壺畫¶
畫到方壺思不羣亂山佳處屋平分溪頭艇子如梭大¶
只許先生載白雲¶
　　王叔明為芝塘俞子賢作山居圖扵尚友堂後為¶
　　　鄭敬常所得俾題其上¶
<pb:KR4e0019_WYG_001-38a>¶
畫托交遊迹已陳西莊依舊鎖松筠也知谷口烟霞趣¶
造物應留待子真¶
　　沈景玉畫¶
雲壓春山逺更低心知是畫意空迷林間亭子無人到¶
兩脚埀埀欲度溪¶
　　李迪猿¶
抱子攀蘿過别枝滿身松露濕金絲冷泉不復聞清嘯¶
把燭觀圖有所思¶
<pb:KR4e0019_WYG_001-38b>¶
　　溪山才子圖¶
曲折清溪有路通吟詩驢背任西東披圗記得經行處¶
人在千山萬木中¶
　　鷹¶
擒来凡鳥不言功狡免妖狐穴未空四顧激昻如有待¶
平原昨夜起秋風¶
　　溪山圖為張長司一中題¶
西塞山明碧玉如桃花流水稱舟居𤣥真心事非張翰¶
<pb:KR4e0019_WYG_001-39a>¶
不為鱸魚為鱖魚¶
　　明辨之畫¶
雲抹山腰晚更竒髙人應不愧王維釣絲収起船頭坐¶
看到風波欲定時¶
　　贈沈山樵¶
連蜷雌霓賦中聞别有山樵管白雲能為蒼生作霖雨¶
道人應不愧休文¶
　　畫雞¶
<pb:KR4e0019_WYG_001-39b>¶
萱草叢髙石漸低薰風庭院午時雞偶因元日同觀畫¶
笑飲屠蘇為品題¶
　　楊懋臣以紅墨梅二幅贈彦真命題其上(二首/)¶
珊瑚擊碎冷無聲散作疎花㸃㸃明逺寄餘音溪上去¶
春風百里故人情¶
人到英溪識浚儀寒忩索句重相思江空嵗晚無芳草¶
聊折瓊瑶贈一枝¶
　　寒江獨釣圖¶
<pb:KR4e0019_WYG_001-40a>¶
詩畫難評劣與優聲無聲有巧相侔寒江釣雪何人筆¶
得句真如柳柳州¶
　　俞文輔墨菊¶
間色幽花却耐看墨香和露不曽乾魏家池館如栽得¶
喚作秋風小牡丹¶
　　趙仲穆畫馬¶
呉興自得曹韓法父子丹青更一家神駿按圗猶不識¶
空令天馬涉流沙¶
<pb:KR4e0019_WYG_001-40b>¶
　　梅月水仙圖¶
形影相看愈覺真花中人是月中人丹青想像驚鴻態¶
不及思王賦洛神¶
　　畫菜(二首/)¶
寒士須嘗百甕虀莫教此色到羣黎鹽梅不入和羮用¶
空使君王夢蔡齊¶
一抹生紅着土酥曽同菘菜付庖厨先生欲補氷壺傳¶
燥吻時時看畫圖¶
<pb:KR4e0019_WYG_001-41a>¶
　　為沈竹窗題竹梅二圖¶
生紙何人寫墨君翠㾗餘處白紛紛翻疑手把孤鸞尾¶
掃出南山一段雲¶
尋花曽記歴山坡年後如何却厭多頼有小窗横幅在¶
空将老眼重摩挲¶
　　戊午元夕遇雨次莫景行韻(二首/)¶
張燈只許到更闌縱有笙歌懶作歡空憶舊時明月色¶
連宵還恨不曽看¶
<pb:KR4e0019_WYG_001-41b>¶
門門種樹翠成層凖擬元宵映緑棚逰興不因風雨阻¶
夜窗閒却讀書燈¶
　　廬山圖¶
夢裏廬山亦偶然披圖重見意猶憐白雲萬頃松千個¶
看得人間李謫仙¶
　　馬麟長春蝶并楊太后撲蝶圖二小幅成一巻¶
蝶駭花飛春事無扇羅又見内家姝昆蟲草木端平畫¶
不是豳風七月圖¶
<pb:KR4e0019_WYG_001-42a>¶
　　枯林墨蕙¶
轉蕙風光百里餘空庭曽見雪消初數叢一榦誰能寫¶
筆法渾如貝葉書¶
　　僧月海蘭蕙¶
光風轉蕙汎崇蘭墨潤渾疑露未乾春色夜来深似海¶
空留清影月中看¶
　　畫(二首/)¶
君去還當我醉時東坡解道謫仙詩百年粉素消磨盡¶
<pb:KR4e0019_WYG_001-42b>¶
猶有山花一兩枝(右太白詩意/)¶
誰寫江南楓樹林草堂知有客相尋野船怪得輕如葉¶
秋水今朝五尺深(右少陵詩意/)¶
　　五花馬圖¶
八尺烏騅散五花披圖一見重咨嗟何人筆底藏風雨¶
解使神龍起渥洼¶
　　張復初松下埀釣圖¶
春雨朝朝長緑波桃花時節鱖魚多遥知松下投竿者¶
<pb:KR4e0019_WYG_001-43a>¶
定是當年老志和¶
　　徐熈墨梅¶
盡道徐熈似趙昌墨花有韻却無香詩人又動揚州興¶
春色真疑到玉堂¶
　　扇面山水¶
溪抱重山曲曲通野航長得載詩翁舊時紈扇丹青在¶
不入凉風篋笥中¶
　　俞碧窗畫紫菊¶
<pb:KR4e0019_WYG_001-43b>¶
菊有黄華秋滿籬誰看紫艶半開時碧窗分得研硃露¶
寫出無聲趙嘏詩¶
　　戊午七月六日書事(二首/)¶
徒步尋僧豈得舟過門不接漫遲留炎天赤日空乘興¶
笑殺山隂王子猷¶
伏日殊無可興乘欲談儒墨重尋僧茶𤓰不解留佳客¶
笑殺成都杜少陵¶
　　釣魚圖¶
<pb:KR4e0019_WYG_001-44a>¶
衣食全家寄一絲人間榮辱㡬曽知瓦甌蓬底髙歌起¶
正是鱸魚上釣時¶
　　洛神圖¶
子建才名托楚辭為因留枕寄相思泱泱洛水清無底¶
誰見驚鴻照影時¶
　　畫¶
欲向春山訪隠君野橋行過路纔分上方樓閣應無數¶
留與閒僧管白雲¶
<pb:KR4e0019_WYG_001-44b>¶
　　為趙玘題髙士謙墨竹¶
公子翩翩也自佳從人寫竹寫幽懐只今有酒誰澆筆¶
能使清風到小齋¶
　　姚伯和所藏五馬圖¶
識得驪黄不在毛天機從此付霜毫使君五馬行春處¶
猶憶城西看小桃¶
　　墨梅¶
纔見花開似見春江空嵗晚寄何人芳香只恐有消息¶
<pb:KR4e0019_WYG_001-45a>¶
慿仗金壺墨寫真¶
　　畫紅梅¶
花到濃時花欲無桃嫌太俗杏嫌麄孤山别有春風面¶
消得徐熈沒骨圖¶
　　洛神圖¶
嬉㳺湍瀨采𤣥芝羅襪凌波不自持畢竟形容何所似¶
玉芙蓉在碧琉璃¶
　　閻得中畫¶
<pb:KR4e0019_WYG_001-45b>¶
杖頭驢背又㣲吟君出深山我入林邂逅不須交一語¶
春来花鳥總闗心¶
　　呉孟文水影月香圖(二首/)¶
却因清淺見横斜水是湖灣影是花頼有呉生能寫得¶
不須重到老逋家¶
欲知浮動近黄昏風有清香月有痕貎得玉妃真面目¶
縞衣無復夜敲門¶
　　題梅用陸柳洲寄楊村居韻¶
<pb:KR4e0019_WYG_001-46a>¶
數枝開傍石橋西縱有寒香蝶不栖何似南山千百樹¶
梨花落寞路都迷¶
　　畫蘭(二首/)¶
萋萋芳草空無樹惆悵王孫去不歸何似幽蘭紉作佩¶
也勝遊子芰荷衣¶
深林緑艶恐消歇故假人間膏沐容忽見一叢崖石上¶
動揺渾似汎光風¶
　　呉孟文墨梅¶
<pb:KR4e0019_WYG_001-46b>¶
呉生妙絶宫牆畫不向氷紈寄墨痕怪得炎天見梅蕊¶
姚江知有季章孫¶
　　呉孟文以古蠟箋畫梅因賦¶
舊箋新墨未曽乾如倚黄昏月下闌不是一枝斜更好¶
令人悞作蠟花看¶
　　呉孟文以白團扇畫梅因賦¶
海波寒浸玉蟾蜍勾引清風入座隅借得詩人掣鯨手¶
驪龍頷下摘明珠¶
<pb:KR4e0019_WYG_001-47a>¶
　　溪居圖¶
水上風来麥氣生緑隂窗户有棋聲桃花不隔仙源路¶
應使秦人見太平¶
　　二仙像(二首/)¶
一拐隨身四海聞劍鋒久暗七星文等閒磨礪光芒出¶
劃㫁青天萬里雲(右鐵拐/)¶
似醉如癡不顧身誰知一一露天真靈臺便是中秋月¶
養就蟾蜍白勝銀(右風僧/)¶
<pb:KR4e0019_WYG_001-47b>¶
　　月娥扇面¶
靈藥當年悔一偷海天空度㡬春秋凉飈又改班姬扇¶
莫道孀娥不解愁¶
　　陸本髙鏡奩紅梅¶
要將明鏡别妍媸勲業頻看祗自疑紅艶一枝誰為寫¶
倚闌人在影娥池¶
　　羣峰春曉圖贈王士貞之官三山¶
唱徹陽闗酒未闌渭城朝雨别離難三山春色多扵柳¶
<pb:KR4e0019_WYG_001-48a>¶
總在王維畫裏看¶
　　喬松雙鶴圖為俞仲和賦¶
一箇長松兩鶴棲上頭不許子規啼仙翁應在春山裏¶
丹井雲多路更迷¶
　　畫梅(二首/)¶
詩到無聲也自竒眼明窗下見疎枝江南四月㝠㝠雨¶
空憶曹瞞止渇時¶
毎憶多才賦洛神凌波曽見襪生塵誰知更有梅兄在¶
<pb:KR4e0019_WYG_001-48b>¶
消得思王一寫真¶
　　桂娥梅仙二圖(二首/)¶
金粟平鋪滿樹頭畫闌西畔月如鈎風鬟霧鬂歸来晚¶
折得天香總是秋¶
倚樹仙人是阿誰雪膚花貎認參差恐驚青鳥枝頭夢¶
玉笛拈来不敢吹¶
　　唐子華畫¶
我識呉興唐子華丹青一出便名家抱琴童僕隨驢去¶
<pb:KR4e0019_WYG_001-49a>¶
山縣今朝早放衙¶
　　盧伯庸宰木圖¶
桃李家山春欲無草堂留得望西湖墓門宰木今如許¶
惆悵臨風展畫圖¶
　　畫梅(二首/)¶
墨作南枝却耐看北枝何似怯餘寒詩人不用勞區别¶
開到春来總一般¶
飛来峰下雪埀埀近水人家玉兩枝燕子春寒来不得¶
<pb:KR4e0019_WYG_001-49b>¶
却教鴻雁見開時¶
　　海棠白頭翁鳥圖¶
駟馬橋邊憶舊遊海棠紅濕雨初収春禽似識文園令¶
也向花前嘆白頭¶
　　髙房山畫¶
尚書京口住經年毎寫雲山出自然此幅得来如有意¶
虹光直射米家船¶
　　詠海棠¶
<pb:KR4e0019_WYG_001-50a>¶
春色三分已二分海棠紅軟半梨雲銀缸休照東風樹¶
愁殺揚州杜使君¶
　　三香圖(桂菊蘭/)¶
淮山彭澤與沅湘㡬度經行攬衆芳夢覺廣寒環珮逺¶
却將吟筆寫秋香¶
　　題竹并梅蘭圖(二首/)¶
賣珠不惜買芳春山暮天寒翠袖新竹外一枝誰貌得¶
分明空谷見佳人¶
<pb:KR4e0019_WYG_001-50b>¶
江上寒梅已報春幽蘭還與鬪清新纎毫解把明珠贈¶
信有湘臯解佩人¶
　　畫扇面(二首/)¶
阿母蟠桃花又紅七香車下五雲中羣仙奏罷霓裳曲¶
春滿瑶臺第一宫¶
萬户千門錦繡堆沉香亭北看花開真妃睡足初扶起¶
更待君王玉輦来¶
　　為方仲敏題白雲深處¶
<pb:KR4e0019_WYG_001-51a>¶
千山萬水入登臨犬吠雞鳴杳莫尋試問白雲深㡬許¶
仙家更在白雲深¶
　　温日觀墨蒲萄(二首/)¶
風飄露洒一棚秋路入滄江憶舊遊慿仗金壺翻墨汁¶
老禪胸次有凉州¶
天風動地拂蒼鬚揺落驪龍頷下珠一斗竟須澆渴吻¶
道人從此厭醍醐¶
　　秋林才子圗¶
<pb:KR4e0019_WYG_001-51b>¶
木落山林秋滿天蹇驢背上聳吟肩灞橋鄭綮曽如此¶
况是襄陽孟浩然¶
　　鑑仲明上人畫¶
老禪曽隠虎跑泉筆底山林似巨然此是太平真氣象¶
家家茅屋起炊烟¶
　　畫菜¶
誰寫春菘入畫圖借如挑得付庖厨此根咬得知滋味¶
方是人間士大夫¶
<pb:KR4e0019_WYG_001-52a>¶
　　詩意扇面¶
採藥仙人去未還偶逢童子問松間何人解寫雲山意¶
不放青團扇影閒¶
　　題墨菊有懐王士中¶
採菊東籬事已非按圖常是惜芳菲西齋謾有盈罇酒¶
惆悵何由見白衣¶
　　墨菊為楊復初賦¶
黄花韻與墨花同一洗人間萬卉空不許陶潜都占㫁¶
<pb:KR4e0019_WYG_001-52b>¶
守𤣥聊且效揚雄¶
　　裴日英寫紅梅翠竹¶
空谷佳人翠袖單紅顔長是怯天寒河東邂逅緋衣子¶
寫作疎花竹裏看¶
　　張思䕫詩意圖¶
花木禪房常建詩呉興曽為寫幽姿龍溪漁子天機熟¶
見畫令人憶舊時¶
　　嵗寒三友圖¶
<pb:KR4e0019_WYG_001-53a>¶
嵗暮天寒雪四埀竹邊松下出斜枝似人又向圖中見¶
方信山隂有戴逵¶
　　莊子觀泉圖¶
秋水成河灌百川濠梁何必更觀泉欲知無限逍遥意¶
總在南華第一篇¶
　　宋授之遺墨¶
宋玉多才賦逺逰曽拈彩筆寫清秋西風吹㫁南州夢¶
翡翠蘭苕總是愁¶
<pb:KR4e0019_WYG_001-53b>¶
　　二喬觀兵書圖¶
不為師婚不動心肯教銅雀鎖春深書中謾識孫呉意¶
何似同觀女史箴¶
　　豳風圖¶
蠶月條桑為繭絲築塲納稼應天時欲知王業艱難處¶
盡在豳風七月詩¶
　　行春圖¶
野橋村店見青旗玉勒雕鞍且緩馳十日春光濃似酒¶
<pb:KR4e0019_WYG_001-54a>¶
等閒開盡小桃枝¶
　　墨菊¶
淋漓濃墨染香雲秋色秋光總不分醉眼只疑烏㡌落¶
令人重憶孟參軍¶
　　忠孝圖¶
葵萼傾心向太陽萱花樹背在髙堂忠臣孝子如佳卉¶
慿仗丹青為發揚¶
　　孟母㫁機圖¶
<pb:KR4e0019_WYG_001-54b>¶
慈顔教子意何如直至三遷始定居一自寒機初㫁後¶
經綸都在七篇書¶
　　張騫出使圖¶
漫從西域度流沙八月虚回奉使槎天上白榆那可摘¶
歸時只得帶榴花¶
　　栁塘春水圖¶
楊柳池塘春晝遲畫船猶記聴黄鸝飛花又逐東流去¶
消盡年光總不知¶
<pb:KR4e0019_WYG_001-55a>¶
　　桂月凴闌¶
銀屏深掩燭燒殘金粟枝頭玉露寒陣陣西風吹不斷¶
肯教閒却畫闌干¶
　　秋江雁陣圖¶
江流東去雁南翔波影涵秋一兩行不待平沙觀落處¶
便從圖畫認瀟湘¶
　　寒江釣雪圖¶
風滿空江雪滿舟一竿波面自夷猶釣絲㬰放長三尺¶
<pb:KR4e0019_WYG_001-55b>¶
不信寒魚不上鈎¶
　　舜舉桃花(二首/)¶
花開記得湧金池一片枝頭不受吹十萬人家春似海¶
瑶笙誰向月中歸(右碧桃/)¶
晴日蒸紅爛若霞一枝好影緑窗紗去年花裏尋詩處¶
錯認溪橋賣酒家(右緋桃/)¶
　　詠長橋¶
飛梁壓水跨虹腰知是呉江第一橋安得鱸魚共樽酒¶
<pb:KR4e0019_WYG_001-56a>¶
秋風亭上酹三髙¶
　　梅仙圖¶
曽向松林夢美人雪膚花貌認来真一聲横玉驚么鳯¶
枝北枝南總是春¶
　　美人圖(二首/)¶
白玉搔頭壓髩埀困人天氣覺来遲簾前一任楊花過¶
愛惜春纎不畫眉¶
淵明謾爾賦閒情託物如何寫得成欲識春風無限意¶
<pb:KR4e0019_WYG_001-56b>¶
櫻桃花下背人行¶
　　跨驢圖¶
曽見洪崖降雪圖寒雲四野正糢糊何如驢背䭾詩去¶
灞岸橋頭酒可沽¶
　　秋江圖¶
極目滄浪映翠㣲釣船初放客船歸漁歌一曲長烟外¶
驚起沙鷗隔樹飛¶
　　次韻范石湖田園雜興詩六十首¶
<pb:KR4e0019_WYG_001-57a>¶
　　　予素有田園之趣每觀范石湖雜興詩欲盡和¶
　　　之未能也丁未嵗隠居於苕溪之梅林村感與¶
　　　時并事因景集不能無動於中於是取石湖詩¶
　　　韻盡和之以授諸童子庶寓山歌野曲之意覽¶
　　　者必有以知予志之所存避俗翁識¶
　　春日(十二首/)¶
夜聴簷聲似雨聲曉窗操筆喜詩成東風消盡門前雪¶
又見牆隂薺菜生¶
<pb:KR4e0019_WYG_001-57b>¶
桃杏何曽羯鼓催春風先後自吹開為憐紅影臨清泚¶
不惜芒鞋得得来¶
草茅雨後一畨青處處郊原趂雨耕我亦村居聊避俗¶
傍人錯比晉淵明¶
村扉寂寂掩荆柴雨阻清明客少来自把新茶試新火¶
喜看榆柳變爐灰¶
連朝急雨送輕雷又見郊原草色回此去城門三十里¶
踏青能有㡬人来¶
<pb:KR4e0019_WYG_001-58a>¶
花柳村村社鼓喧花含宿雨柳含烟野夫何處堪行樂¶
不是花邊即柳邊¶
髙陂分水出灣頭宿雨晴時好放舟聞説春山多勝事¶
㡬時尋壑又經丘¶
筠籠採摘小童回櫻豆堆盤雜笋梅正爾客懐寥落甚¶
不妨頻覆掌中杯¶
野蓛村醪暫遣懐毎呼隣叟盡餘杯醉来却倚柴門立¶
閒數昏鴉㡬箇回¶
<pb:KR4e0019_WYG_001-58b>¶
春日田家始作勞下鄉胥吏苦頻搔如何學得仙源隠¶
不種桑麻只種桃¶
斷㟁防頽費石包雨聲又聴響中宵杏花零落飄香逺¶
明日扶笻度石橋¶
積雨初乾理菜畦味含膏土勝酥肥野夫不厭根頻嚼¶
慚愧村童日摘歸¶
　　晚春(十二首/)¶
木奴花發四鄰香靜裏偏知日晷長坐久出門看野色¶
<pb:KR4e0019_WYG_001-59a>¶
亂山平處是錢唐¶
狂風浪蝶尚飛翻春去渾無一㸃痕祗有東風知客意¶
亂吹花片擁籬根¶
春色相将到楝花柴門深掩似山家日長無事琴書罷¶
紗帽籠頭自煮茶¶
林遶方塘水遶洲杖藜隨處得追遊却嫌薄暮東風急¶
便覺經寒似麥秋¶
田頭縱步午風凉陂水青青浸稻秧愛殺簷前雙燕子¶
<pb:KR4e0019_WYG_001-59b>¶
落花多處得泥香¶
蠶事忙時三月中蒼苔門徑少人蹤抱籃知是誰家子¶
偶向柔桑陌上逢¶
水村髙下自成圍處處人家白板扉榆莢楊花正無頼¶
等閒又欲送春歸¶
門外都無車馬塵緑隂幽草與時新小忩日日風兼雨¶
頼有薔薇占得春¶
水面秧針長綠茸雨餘櫻顆染深紅東臯佇想生盈陌¶
<pb:KR4e0019_WYG_001-60a>¶
西蜀應知贈滿籠¶
晴雲滿户日光遲栢子燒殘火漸㣲人在小軒閒讀易¶
一雙蝴蝶上堦飛¶
酴醾壓架雪成堆一日須看一百回滿袖清香渾不記¶
却憐蜂蝶趂人来¶
雨中紅紫曉来稀愁見花飛鎮掩扉不是杜鵑啼徹夜¶
無人知道又春歸¶
　　夏日(十二首/)¶
<pb:KR4e0019_WYG_001-60b>¶
重重緑葉障林肥㸃㸃黄花入麥稀絶似輞川圖畫裏¶
水田時有鷺鷥飛¶
亂蛙聲急雨聲寒坐擁衾裯尚覺單畎畆却思天下事¶
㡬時民受一分寛¶
閒看行蟻上苔錢日永依稀似小年麥飯正香葵菜熟¶
秖將耕鑿報堯天¶
稻秧新挿緑如波正值田頭雨一蓑未到秋成先有望¶
差科不比去年多¶
<pb:KR4e0019_WYG_001-61a>¶
人生出處在知㡬西塞山空鷺自飛學取𤣥真歸隠好¶
釣船閒理緑蓑衣¶
略彴欹斜跨淺流茅茨瀟洒枕清溝緑隂滿地無来客¶
忽聴蟬聲起樹頭¶
屋後方池可漚麻暗分流水過隣家人間有地皆堪隠¶
不獨青門好種爪¶
水亭傍午好迎凉白鳥飛来玉一雙脩竹似嫌炎暑近¶
併移清影過南窗¶
<pb:KR4e0019_WYG_001-61b>¶
濁酒傾来白似漿葛巾新漉手猶香溪泉冷浸荷筩飲¶
共向槐隂納晚凉¶
角巾㣲服恣逰嬉偶值溪翁得緩歸獨有蜻蜓如對客¶
一雙時掠釣絲飛¶
千畆荒烟傍曉鋤源頭水少毎憂枯何如老子書田好¶
縱使豐年不上租¶
人間三伏畏驕陽我獨觀書愛日長為問此時何所樂¶
暑風凉簟竹方牀¶
<pb:KR4e0019_WYG_001-62a>¶
　　秋日(十二首/)¶
東軒睡足日初紅起汲清泉灌菊叢不是幽人勤種植¶
要看佳卉傲秋風¶
晚凉何處聴秋聲脩竹千竿翠繞扃自起開窗看㣲月¶
風螢撩亂一池星¶
巧夕爭看織女機彩雲銷盡不成衣如何村落柴門外¶
烏鵲都無一箇飛¶
坐對疎林日漸低閒看歸鳥正南飛野夫自為吟詩苦¶
<pb:KR4e0019_WYG_001-62b>¶
不是悲秋減帶圍¶
行道真如行路難歸来依舊客毡寒燈前笑對家童説¶
恰似琴川作冷官¶
雨後晴空碧四埀斜陽却與亂山宜怪来舉目渾無碍¶
正是秋風落葉時¶
一棹夷猶任野夫苕鄉人號小西湖雞頭菱角隨時有¶
桂子荷花此地無¶
田家望望待昇平甲子欣逢爛漫晴茅舎竹籬還自好¶
<pb:KR4e0019_WYG_001-63a>¶
此身不願謁承明¶
釀酒盈缸粟滿倉祗將辛苦度星霜詩書教子知何似¶
羡殺燕山竇十郎¶
自笑迷方著處家去年猶記客天涯今朝又是重陽節¶
樽有新醪菊有花¶
琴川官舎漫多魚却憶松江巨口鱸偶見秋風動歸興¶
不知還是季鷹無¶
欲避兵塵不厭深逺擕琴劍到梅林綠樽紫蠏聊消日¶
<pb:KR4e0019_WYG_001-63b>¶
喜有牀頭未盡金¶
　　　冬日(十二首/)¶
新居添得屋茅髙梅柳栽成似蜀郊嵗晚歸来無一事¶
小牕閒看鵲營巢¶
年来讀易太冬烘頼有先賢為唘䝉三十六宫都歴遍¶
眼中物物是春風¶
新築書堂䕃白茅蕭然終勝老禪寮雪天最愛風敲竹¶
似向瑶臺聴鳯簫¶
<pb:KR4e0019_WYG_001-64a>¶
門外沙寒月半籠柴荆元不置簾櫳年来閒氣都消盡¶
坐對書燈一㸃紅¶
歸隠方謀一畆宫論交溪友與園公春風㑹到門前柳¶
好挿長條滿屋東¶
溪頭凍合雪風晴寒襲重裘一氣凝誰把玻璃都擊碎¶
定知漁榜晚収冰¶
紫芥尤宜配白菘響生牙頰味偏濃擬同坡老殘年飽¶
肯教何曽一日供¶
<pb:KR4e0019_WYG_001-64b>¶
久客偏諳閭里情毎逢林叟即班荆濁醪釀得邀人吃¶
為喜今秋萬寳成¶
晚起驚看雪擁門地爐火暖自添春交㳺嵗晚俱零落¶
誰復扁舟訪故人¶
不眠吟苦愛更長石鼎煎茶滿注湯詩句欲成緣底事¶
梅花隔屋暗吹香¶
蒼术頻燒煙霧蒸紫藤初爇蕙蘭清嵗除却憶昇平夜¶
簫鼓喧喧滿鳯城¶
<pb:KR4e0019_WYG_001-65a>¶
人事匆匆嵗月催檢殘官厯待春来已聞樹裏禽聲變¶
更看天邊斗柄回¶
　　蘭亭巻¶
字體紛紛變若雲後人惟覩永和文昭陵一刻誰能學¶
盡道呉興似右軍¶
　　墨梅¶
客裏俄驚嵗又殘燕山十月雪花寒江南驛使無消息¶
却把春光紙上看¶
<pb:KR4e0019_WYG_001-65b>¶
　　王太守馬圗¶
滚塵六馬記唐宫失却圖中玉靣驄好逐勸農賢太守¶
東郊明日踏春風¶
　　梅(二首/)¶
羅浮誰寫夢中春便覺芳香暗襲人不整縞衣風外舞¶
水邊来倩為傳神¶
蛾眉淡掃玉纎纎碧海春濃酒正酣青羽無端啼月落¶
令人日夜憶江南¶
<pb:KR4e0019_WYG_001-66a>¶
　　虎溪三笑¶
典午乾坤迹已陳東林聊復避風塵虎溪偶過何須笑¶
似笑清談解誤人¶
　　槖駝圖¶
肉山髙葢兩峰寒萬里氊裘雪未乾今日江南人見慣¶
不須常展畫圖看¶
　　霜月梅¶
北枝消得鐵心肝却恐南枝不耐寒好倩東風與吹散¶
<pb:KR4e0019_WYG_001-66b>¶
只留疎影月中看¶
　　邊伯京為瑞應宫呉提㸃作枯木竹石圖呉之甥¶
　　　鄭敬常得之俾題其左¶
瑞應宫前竹木蒼邊鸞曽寫贈呉剛一拳怪石疑瓊玉¶
空使詩人憶渭陽¶
　　二馬圖¶
形體支離兩可憐胷中歴歴舊山川當時伯樂曽回顧¶
肯信人間有暮年¶
<pb:KR4e0019_WYG_001-67a>¶
　　芍藥圖¶
十載揚州錦帳遮紅紅白白鬬繁華人生總被春瞞却¶
元是山中藥草花¶
　　孟得名畫雪景寒鴉¶
飛鵲寒鴉不可招數株封雪落長條茅簷盡日無人到¶
何處髙樓酒未消¶
　　次韻周公輔逰東陽東峴因其所述之實而賦之¶
　　　二首¶
<pb:KR4e0019_WYG_001-67b>¶
置守當年為罷侯剖符皆是帝王州一瓢掛在長松下¶
方信箕山有許由¶
舊說東陽山水郡邑中濟濟盛賓僚能令百里無愁嘆¶
未足涓埃答聖朝¶
　　題白雲孫畫(二首/)¶
風雨虚空不可慿如何上下恣飛騰神仙變化誰能識¶
笑殺終南譚景昇¶
道本無形詎可參分明秋月印寒潭機鋒到處俄相直¶
<pb:KR4e0019_WYG_001-68a>¶
不數前三與後三¶
　　集古句題蘇小小像¶
栁色深藏蘇小家昔年相望尚天涯不知誰唱春歸曲¶
纔見開花又落花(白樂天/李義山)　(曺唐/雍陶)¶
　　劉耀卿畫(春夏秋/冬四首)¶
重叠春山罨畫開柳邊花底抱琴囬誰家庭院春風裏¶
一片笙歌隔水来¶
畫橋南畔藕花香坦腹湖亭愛午凉醉拍闌干因得句¶
<pb:KR4e0019_WYG_001-68b>¶
不知驚去睡鴛鴦¶
老桂吹香襲絳袍併將秋興寫秋毫何人記得南樓夜¶
月過松梢一丈髙¶
曽倚江亭看雁飛梅花和雪亞荆扉客帆自向沙頭落¶
不是山隂興盡歸¶
　　畫(四首/)¶
世祖中興憶故人風雲不應應星辰一絲九鼎闗輕重¶
未必丹青冩得真(右子陵/)¶
<pb:KR4e0019_WYG_001-69a>¶
清談又復到巢由洗耳元非况飲牛堯舜得人天下事¶
畫師那識帝心憂(右巢父許由/)¶
仁知㣲分動靜間不師端木即師顔圖中隠者無名姓¶
樂水何妨更樂山(右仁知山水/)¶
漁罷樵林豈憚勞溪頭閒話偶相遭㑹稽太守誠何事¶
不及嚴陵隠最髙(右漁樵閒話/)¶
　　四時花鳥圖¶
溶溶院落月三更此影如何畫得成一樹梨花雙白頰¶
<pb:KR4e0019_WYG_001-69b>¶
詩人閉户作清明(右梨花白頰/)¶
滿院薰風清晝遲海榴開到過牆枝美人窗下閒針線¶
却愛花間繡眼兒(右榴花綉眼/)¶
天香一夕滿人間佳雀飛来意自閒縱使枝頭風露冷¶
也應不是紇千山(右桂花佳雀/)¶
紅梅竹裏報春光雙鳥依依戀夕陽自有天生好毛羽¶
當筵舞袖錯教長(右梅花鮑老/)¶
　　謁仇山村墓追和張仲舉詩韻(并/序)¶
<pb:KR4e0019_WYG_001-70a>¶
　　　洪武戊午三月二日清明偕弟彦翔外弟陳彦¶
　　　恭謁栖霞先壠地與南陽仇先生墓相邇因酹¶
　　　焉前一日偶閱楊真率所収張翰林詩集有曰¶
　　　三月六日偕楊元誠張仲川拜掃栖霞仇先生¶
　　　墓題絶句云泪栖荒苔積草中更無人跡紙煙¶
　　　空墳前惟有山茶樹開到清明自落紅翰林字¶
　　　仲舉仲川之兄字伯雨皆先生髙弟元誠則其¶
　　　故友也其為詩所謂長歌之哀過扵痛哭者矣¶
<pb:KR4e0019_WYG_001-70b>¶
　　　因追和其韻以寫予懐景行莫君亦先生髙弟¶
　　　故書以寄云¶
敬弔先生落照中紙煙銷盡酒罇空牛羊上壠無人管¶
豈為當時面發紅¶
　¶
　¶
　¶
　柘軒詩集巻一¶
